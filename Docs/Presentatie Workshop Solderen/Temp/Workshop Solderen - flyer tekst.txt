Workshop solderen voor beginners.

Misschien is solderen iets voor jou…
Tijdens de cursus solderen voor beginners ga je allereerst leren om draadjes te solderen en zul je uitvinden dat hout behoorlijk snel zwart kan worden! 
Wanneer je wat handiger bent met de soldeerbout, beginnen we met het solderen met een eigen elektronica kitje. 
Hierin zitten allerlei knopjes, ledjes, weerstandjes, condensatoren, een chip en natuurlijk een printje waarop alles wordt gesoldeerd. 
Als dit magisch voor je klinkt dan is deze workshop juist iets voor jou! 
Het resultaat van de workshop is een stukje elektronica (mini-spelcomputer) dat je zelf in elkaar hebt gezet en mee naar huis kunt nemen.

Deze workshop wordt verzorgd door TechDen.
De missie van TechDen is gezamenlijk te leren van leuke dingen maken. 
De focus ligt daarbij op 3D Printen, solderen, Arduino’s en programmeren. 
TechDen wil dé plek zijn voor iedereen die interesse heeft in de genoemde technieken.
Daarom heeft TechDen naast deze workshop ook bijeenkomsten in Medialab. 
Deze vinden eens in de twee weken plaats op woensdagavond van 19.00 - 21.00 uur. Zie hiervoor de agenda van Stadkamer https://stadkamer.op-shop.nl
Dus mocht je aan het eind van de workshop nog niet helemaal klaar zijn met je kitje, 
dan kan je het natuurlijk altijd komen afmaken op één van deze woensdagavonden.

Deelname aan de workshop kost 5,- (incl. materialen en koffie/thee)